Η κα. Εμπαινοπούλου είναι δυσαρεστημένη με το νέο σύστημα έκδοσης εισιτηρίων των μέσων μαζικής 
μεταφοράς στην Αθήνα, και επιθυμεί να υλοποιήσει ένα νέο σύστημα και να το κάνει δωρεά στο σχετικό 
οργανισμό. Για το λόγο αυτό, σας προσλαμβάνει ώστε να υλοποιήσετε το νέο σύστημά, το οποίο θα πρέπει 
να προσφέρει τις ακόλουθες λειτουργίες:
▪ Αρχικά, θα εμφανίζεται μία οθόνη καλωσορίσματος προς τον χρήστη, ο οποίος θα καλείται να εισάγει
την ιδιότητά του μέχρι να εισάγει είτε Α (για ανήλικος), είτε F (για φοιτητής), είτε Ε (για ενήλικας), είτε 
Η (για ηλικιωμένος).
▪ Εφόσον συμπληρώσει κάτι από τα παραπάνω, θα εμφανίζεται η οθόνη της επιλογής του εισιτηρίου, όπου 
ο χρήστης θα πρέπει να εισάγει το πλήθος των εισιτηρίων που πρόκειται να αγοράσει (το λιγότερο 1 και 
το περισσότερο 4 εισιτήρια).
(Σημείωση: Στην περίπτωση που ο χρήστης επιλέξει παραπάνω από 1 εισιτήρια – π.χ. 2, τότε η ιδιότητα 
των ατόμων που θα χρησιμοποιήσουν τα εισιτήρια θα θεωρείται πως είναι ίδια – π.χ. και τα 2 εισιτήρια 
είναι για φοιτητές).
▪ Έπειτα, θα εμφανίζονται στο χρήστη τα διαθέσιμα εισιτήρια, λαμβάνοντας υπόψιν πως στο σύστημα 
περιέχονται δύο διαφορετικά είδη εισιτηρίων (ενιαίο, μειωμένο), που κοστίζουν 1.40€, και 0.60€ 
αντίστοιχα, και θα καλείται να επιλέξει μεταξύ αυτών εισάγοντας το λεκτικό Eniaio (για ενιαίο εισιτήριο)
ή Meiwmeno (για μειωμένο εισιτήριο).
(Σημείωση 1: Αν η ιδιότητα του χρήστη είναι ανήλικος, φοιτητής, ή ηλικιωμένος τότε θα του επιτρέπεται 
να προχωρήσει μόνο εφόσον επιλέξει το μειωμένο εισιτήριο, ενώ αν η ιδιότητά του είναι ενήλικας τότε θα 
του επιτρέπεται να προχωρήσει μόνο εφόσον επιλέξει το ενιαίο εισιτήριο).
(Σημείωση 2: Αν ο χρήστης αγοράσει 4 ενιαία εισιτήρια, τότε το σύστημα θα του κάνει έκπτωση ίση με το 
10% της συνολικής τιμής των εισιτηρίων, ενώ αν αγοράσει 3 ή παραπάνω μειωμένα εισιτήρια το σύστημα 
θα του κάνει έκπτωση ίση με το 5% της συνολικής τιμής των εισιτηρίων).
▪ Εν συνέχεια, θα εμφανίζεται η οθόνη της αγοράς του εισιτηρίου, όπου θα εμφανίζεται το ποσό που πρέπει 
να πληρώσει ο χρήστης, και θα καλείται να εισάγει το ποσό που θα καταβάλλει για την πληρωμή του 
πλήθους των εισιτηρίων που επέλεξε. Ειδικότερα, το μηχάνημα θα δέχεται κέρματα των 1, 2, 5, 10, 20 
και 50 λεπτών, καθώς και του 1 και των 2 ευρώ, και θα επιστρέφει ρέστα χρησιμοποιώντας αποκλειστικά 
κέρματα. Έτσι, κατά την εισαγωγή των ποσών, θα γίνεται σχετικός έλεγχος ώστε κάθε ποσό που εισάγει 
ο χρήστης να αντιστοιχεί σε αποδεκτό κέρμα. 
(Σημείωση 1: Το σύστημα θα πρέπει να δέχεται από τον χρήστη τα ποσά σε ευρώ ως δεκαδικούς αριθμούς 
(π.χ. 0.2 για τα 20 λεπτά του ευρώ), και θα χειρίζεται τα ποσά σε λεπτά (π.χ. 1.40 ευρώ είναι 140 λεπτά)).
(Σημείωση 2: Ο χρήστης μπορεί να πληρώνει μόνο με κέρματα – απαγορεύεται η χρήση καρτών).
▪ Έπειτα, εφόσον ο χρήστης εισάγει το λεκτικό ΟΚ (για ολοκλήρωση πληρωμής) το σύστημα θα ελέγχει 
εάν το ποσό που εισήχθη είναι μεγαλύτερο ή ίσο με το ποσό που απαιτείται. Στην περίπτωση που έχει 
εισαχθεί ποσό μικρότερο από το απαιτούμενο, θα πρέπει να εμφανίζεται κατάλληλο μήνυμα με το 
επιπλέον ποσό που πρέπει να εισαχθεί. Αυτή η διαδικασία θα συνεχίζεται μέχρι να εισαχθεί ποσό ίσο ή 
μεγαλύτερο από το ποσό που απαιτείται για την αγορά των εισιτηρίων. Στην περίπτωση που έχει εισαχθεί 
πόσο ίσο ή μεγαλύτερο από το απαιτούμενο, θα τυπώνει μήνυμα με τα ρέστα που πρέπει να επιστραφούν. 
▪ Τέλος, θα εμφανίζεται η απόδειξη της συνολικής αγοράς του χρήστη, η οποία θα εκτυπώνεται όπως το 
παράδειγμα παρακάτω:

Thanks for your purchase.<br>
Here is the receipt of your purchase:
***********************************************************************************
Payment method: CASH
Total tickets bought: 4
Fair (per ticket): 1.40 euro
Discount: 10%
Total Price (before discount): 5.60 euro
Final Price (after discount): 5.04 euro
Total euros inserted: 6.00 euro
Total change: 0.96 euro
***********************************************************************************
